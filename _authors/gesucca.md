---
name: Simone Cipriani
works: aye
nickname: gesucca
position: Imperatore e Primo Araldo del Male
facebook: https://www.facebook.com/gesucca/
instagram: https://www.instagram.com/gesucca/
youtube: https://www.youtube.com/channel/UCVn26_2xCJDngLicWKxQRmw
image: gesucca.png
layout: author
---
Nasce a Firenze nel '92 e vende subito l'anima a Il Diavolo&trade;, perché fresche valgono di più.

Dopo aver corrotto tutto il corruttibile, assume l'identità di *{{ page.nickname }}* e comincia a divulgare Il Male&trade; nella speranza di esserne redento.

Avido lettore e generoso scrittore, impavido musicista e audace programmatore, *{{ page.nickname }}* non sta mai fermo un secondo. Dice di abbracciare Il Vuoto&trade; come filosofia di vita, ma in realtà ne ha terrore e lo riempie con tutto ciò che trova.

Già in seconda media lo si vedeva cimentarsi nella scrittura di un libro fantasy, un troiaio sui vampiri lestamente abbandonato dopo poche pagine. Negli anni successivi ha completato non meno di tre opere, una più assurda dell'altra: una raccolta di adolescenziali avventure amorose, un saggio contro la religione scritto a quattro mani, e un surreale romanzo intitolato *Odio la Gente*. Tutti questi scritti, fortunatamente, non vedranno mai la luce --- e che il mondo sia dannato se succedesse il contrario.

Verso una certa età recupera in parte la ragione, e comincia a fare finalmente qualcosa che abbia una minima parvenza di senso.

Poi la perde di nuovo, ed eccoci qui.

Sul fronte musicale, *{{ page.nickname }}* è un vulcano di brutte idee. Ha autoprodotto diversi pezzi, senza mai focalizzarsi su un genere e spaziando senza decoro nei più vasti reami dell'assurdo. Questa, però, è un'altra storia.
