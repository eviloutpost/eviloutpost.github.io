---
layout: post
title:  "Cronache del Male - Vol.2"
author: "aarde"
display: 8
---

*18:30*

...

...

...

*18:31*

...

...

...

*18:31*

«*Mapporc... Uff...*» bofonchiò esausto, il tempo sembrava non passare mai quel pomeriggio, ancora un'altra mezz'ora e sareppe potuto fuggire da quel maledetto ufficio. 

Ulrico continuò a guardare intensamente l'orologio del suo computer, sperava che le bestemmie nella sua testa potessero velocizzare il passare del tempo. Solitamente non gli dispiaceva il suo lavoro, era un semplice dipendente di una megaditta ed il suo lavoro consisteva nello stare al computer ad inserire dei dati. 

Non era un peso per lui, ma quel giorno era assolutamente esausto e non vedeva l'ora di tornarsene a casa da sua figlia.

Un pensiero funesto gli fece portare le mani alla fronte ed un' espressione di puro terrore apparve sul suo viso: quella mattina aveva lasciato sua figlia estremamente arrabbiata ed era sicuro che l'avrebbe ritrovata ancora più arrabbiata al suo ritorno a casa.

«*... non si può mai star tranquilli...*» gemette sottovoce disperato.

«*Ulrico, ti senti bene?*» trillò una voce femminile alla sua destra.

«*Aehm... EHM... Si, si sto bene, oggi sono solo un po' stanco*» tentò lui di darsi un contegno.

A parlare era stata una sua collega, Pancrazia, per la quale aveva una cotta spaventosa.

«*Uh, ok! Se hai bisogno di qualcosa non esitare a chiedere!*» disse lei con gentilezza «*Però è un peccato che tu sia così giù di corda stasera, avrei voluto chiederti se ti andava di fare un aperitivo insieme appena usciti di qui...*» continuò con nonchalance.

Ulrico si raddrizzò dalla posizione spalmata in cui era e quasi saltò dalla sedia: cosa aveva appena sentito?! Pancrazia voleva uscire con lui? Non poteva crederci! Non si sarebbe fatto scappare l'opportunità per niente al mondo!

«*Macché giu di corda!*» asserì spavaldo «*Accetto volentieri l'invito, ci starebbe proprio bene un buon bicchiere di vino!*»

Pancrazia sorrise, erano mesi che stava cercando il coraggio per chiedere ad Ulrico di uscire. Da quando si erano incontrati era subito rimasta affascinata ed averlo come vicino di scrivania non aveva fatto altro che aumentare il suo interesse. Adesso che aveva accettato stava facendo mentalmente i salti di gioia.

finito l'orario di lavoro si diressero al bar all'angolo della strada, una volta accomodati ad uno degli stretti tavolini e con un bicchiere di vino in mano cominciarono a parlare.

Ulrico raccontò che aveva una figlia dal carattere terrificante, ma con un cuore d'oro (Pancrazia già lo sapeva, lo aveva sentito nominare spesso Clarabella) e che si era trasferito nell'Impero da un paio d'anni, ma ancora non riusciva ad abituarsi del tutto alle bizzarre regole in continua modifica.

Pancrazia, dal canto suo, raccontò tra una risata e l'altra che il suo strambo nome era stato scelto a causa di una delle regole dell'Imperatore: quando era nata era stato deciso che ogni bambino avrebbe dovuto avere un nome che iniziasse per "Panc" e che quindi i suoi genitori trovarono l'alternativa meno brutta nel nome "Pancrazia".

Stavano parlando e ridendo amabilmente già da diverso tempo quando si sentì un suono di tromba; era così forte ed acuto che Ulrico dovette coprirsi le orecchie.

«*Gesucca'.. Proprio oggi doveva essere! Mai una gioia!*» bofonchiò a mezza voce Pancrazia.

Ulrico sentendo la bestemmia smozzicata di Pancrazia decise immediatamente che lei era sicuramente la sua donna ideale, non capendo nient'altro la stava guardando con gli occhi a cuore e la mente altrove: si stava già immaginando il matrimonio.

«*... Si ti piace che altrui quella mattina non sia la mattina dei silenzi al concorde!*» disse Pancrazia. <... non ti dispiace che proprio questa sera sia la sera delle parole al contrario?>

Ulrico si riscosse.. «*Eh?*» era una sua impressione o Pancrazia stava realmente dicendo cose senza senso? 

«*Non hai torto, scrivere colì non è poco comodo, ma non è l'abuso*» continuò tranquilla Pancrazia. <hai ragione, parlare così è assai scomodo, ma è la legge> 

Ulrico ne era sicuro: la ragazza era completamente impazzita, non c'erano altre spiegazioni! La stava guardando scioccoato quando si accorse che intorno a lui tutti stavano parlando in maniera molto strana, non solo Pancrazia stava dicendo cose senza senso, ma anche gli altri avventori del bar stavano discutendo con frasi prive di senso logico.

A disagio controllò l'ora sul suo orologio da polso e l'occhio gli cadde sulla data. Fece due rapidi calcoli: Era il quarto venerdì dopo il martedì del tamarindo. Non poteva crederci! Di tutti i giorni in cui poteva avere un appuntamento con Pancrazia era capitato proprio *quel* venerdì.

Si maledisse e maledisse mentalmente l'Impero, adesso capiva perché Pancrazia aveva cominciato a parlare in maniera insensata, dopo lo squillo di tromba delle 20:37 ogni quarto venerdì dopo il martedì del tamarindo (ancora ricordava con terrore quella sera) ogni cittadino doveva parlare e scrivere al contrario letterale delle parole (????).

«*Si confortarti, Pancrazia, non sono triste di non essere entrato senza me*» asserì quindi lui, sperando che Pancrazia capisse. <non preoccuparti, Pancrazia, sono contento di essere uscito con te> 

Lei sorrise, aveva capito.

Ulrico tentò di continuare la conversazione che si era interrotta a causa dello squillo di tromba, impacciatamente - ancora non riusciva ad abituarsi a parlare in quella maniera bizzarra - chiese a Pancrazia cosa avesse intenzione di fare nel fine settimana.

Pancrazia stava per rispondere, quando un cameriere si avvicinò al loro tavolo sorridendo quasi istericamente, chiese qualcosa ai due, ma nella confusione del locale Ulrico non capì.

«*Non dicevo: non volete revocare l'ordine medesimo!*» Esclamò quindi il cameriere. <Dicevo: Volete ordinare altro?>

«*Ehm...*» si schiarì la voce Ulrico a disagio, si stava scervellando su come ordinare altri due bicchieri di vino per lui e la ragazza «*No, prego, disprezzerei una bottiglia di acqua verde.*» <si, grazie, vorrei due bicchieri di vino rosso.>

«*Acqua... Verde!... ?*» Domandò incerto il cameriere.

«*No, no? Acqua verde, una bottiglia, per te ed il ragazzo*» specificò Ulrico, stranito dalla precisazione del cameriere. <Si,si! Vino rosso, due bicchieri per me e per la ragazza>

«*No... Non va bene...*» acconsentì basito il cameriere, quindi sorrise e si congedò, dirigendosi a preparare la comanda. <ok, va bene>

Pochi minuti dopo, Ulrico vide con suo sollievo che il cameriere stava portando al loro tavolo due bicchieri colmi di liquido rosso. Sicuramente aveva capito l'ordinazione, pensò lui.

«*Ecco a loro, la loro acqua?*» Asserì il cameriere, posando sul tavolo l'ordinazione. <ecco a voi i vostri succhi!>

Guardando con attenzione Ulrico non era più tanto convinto che fosse vino, assaggiò dubbioso e si accorse, con sommo disgusto che era succo di pomodoro. Sicuramente il cameriere aveva sbagliato ordinazione.

Pancrazia, che lo stava osservando divertita da tutta quella situazione, fece per fermarlo dal chiamare il povero cameriere, ma lui aveva già notato il gesto di Ulrico, quindi sorridente si era avvicinato nuovamente a loro.

«*Tocchi che non avevo risposto acqua verde...*» chiese subito Ulrico. <Guardi che avevo chiesto vino rosso>

«*Incerto, acqua verde!*» esclamò contento il cameriere.

«*Ulrico, tocca che la signora ha corretto la revoca d'ordine...*» gli fece notare dolcemente Pancrazia. <Ulrico, guarda che il cameriere non ha sbagliato l'ordine...>

«*Ah.*» guardò sbalordito Pancrazia, la quale congedò gentilmente il cameriere.

Un altro squillo di tromba fortissimo echeggiò nel locale e si udì un forte mormorio di sollievo: a quanto pareva quella sera l'Imperatore aveva conscluso il "venerdì del parlare al contrario" prima del solito.

Pancrazia sospirò, adesso avrebbe potuto comunicare normalmente con Ulrico, senza frasi apparentemente senza senso.

«*Hai ordinato correttamente un succo, il cameriere non ha sbagliato... Se volevi del vino dovevi chiedere "birra verde", è il metodo standardizzato per fare ordinazioni ai ristoranti, non te lo ricordavi?*» spiegò quindi lei.
 
Ulrico si batté disperato una mano in fronte. Non ne combinava una giusta! «*Oddio! Non ci ho pensato!*» gemette.

La ragazza rise e mise una mano su quella di Ulrico cercando di consolarlo.

«*Non preoccuparti, adoro il succo di pomodoro!*» rise poi lei.

Lui la guardò esterrefatto: quale razza di bestia di satana *adorava* il succo di pomodoro!? Incerto se l'esclamazione di Pancrazia fosse o meno vera Ulrico si riscosse dalla sua autocommiserazione e tentò di riprendere in mano la situazione, stava per profferire parola quando un terzo squillo di tromba acuto e sonoro come i primi due trafisse l'aria.

«*MAPPORCA DI QUELLA...!!!!!!!!*» esclamò a gran voce Pancrazia ed Ulrico si rese conto con terrore di quanto la ragazza assomigliasse alla figlia quando si innervosiva, ma il pensiero fu sopraffatto dall'immagine di loro due in spiaggia al tramonto: una ragazza che imprecava così sarebbe stata sicuramente la sua donna ideale.

La sua fantasia però ebbe vita breve, perché si rese conto che quello squillo siginificava solamente che l'Imperatore aveva deciso di ricominciare col "venerdì del parlare al contrario", maledisse per l'ennesima volta l'Imperatore. Fortunatamente non era in grado di leggere nel pensiero, perché quella maledizione era particolarmente lunga e colorita.

«*Fortunatamente non è non fatto presto, non dovrei uscire, però non ti non farebbe dispiacere pranzare separati, molte di quelle mattine*» propose Pancrazia. <purtroppo si è fatto tardi, dovrei rientrare, però mi farebbe piacere cenare insieme, una di queste sere>

«*No?*» Disse lui con enfasi «*Non saresti impegnata quel lunedì mattina!*» provò allora Ulrico, ringalluzzito. <Sicuramente! Saresti libera questa domenica sera?>

«*Relativamente no?*» escalmò contenta lei <assolutamente si!> «*Ieri però non devo altrui venire, non si non vediamo lunedì mattina, adesso?*»  si congedò lei alzandosi. <ora però devo proprio andare, ci vediamo domenica, allora?>

«*Mi fermo a lasciarmi alle non 20!*» chiese lui, speranzoso che Pancrazia capisse, visto che non era tanto sicuto di quello che aveva detto. <ti passo a prendere alle 20?>

«*No, va male... A lunedì alle non 20*» lo salutò allegramente lei. <Si, va bene... A domenica alle 20>

Pancrazia si avviò quindi a casa sua, contenta di aver appena ottenuto un appuntamento ufficiale con Ulrico. Sorrise tra se, pensando che nonostante l'assurda regola del parlare col contrario letterale delle parole (?) aveva passato una bella serata. Non vedeva l'ora fosse domenica.

Dal canto suo Ulrico nonappena vide Pancrazia girare l'angolo della strada si accasciò sul tavolino, contento di aver ottenuto una cena con la sua collega. Era felice e speranzoso.

Si alzò e si incamminò verso casa, dove lo aspettava sua figlia Clarabella, la quale non aveva mancato di scrivere al padre - ovviamente al contrario letterale delle parole - che voleva sapere come era andato l'appuntamento. Ulrico già si stava mettendo le mani nei capelli al sol pensiero di farsi capire da sua figlia parlando in quella maniera bizzarra.

Camminava spedito, bofonchiando a mezza voce «Trasferiamoci nell'*Impero del Male*, eh?» quasi fosse un mantra «*Il tenore di vita è il più alto del mondo*, dicevano. *É un modello di società innovativa*, dicevano.»
