---
layout: post
title:  "Il cervo Guglielmo"
author: "giudeo"
display: 1
---

Immerso in una fredda mattina autunnale, Guglielmo, ancora leggermente assonato ma già con l’occhio vigile, passeggiava su un prato umido, squadrando di tanto in tanto gli arbusti lì intorno con il suo tipico fare timoroso, inconsapevole che gli eventi avviati quel giorno, avrebbero avuto conseguenze impossibili da vaticinare persino per il Mago Otelma. 

Perso con lo sguardo nel vuoto dell’orizzonte, egli non sapeva che un giorno, proprio lui, in uno dei principali luoghi di potere dell’Europa, avrebbe contributo all’ascesa di forze nettamente superiori alla sua stessa immaginazioni, permettendo ad uno dei molteplici futuri adepti di tali poteri, di calpestare la vecchia burocrazia dell’attuale egemonia.  Un pesticcio agreste soprese Guglielmo, che lesto abbandonò l’orizzonte con lo sguardo in favore di quel lieve rumore, causato da due uomini dal volto vagamente familiare, che gli andavano in contro con passo calmo e tranquillo, parlando fra loro con un linguaggio a lui sconosciuto. Il Nostro, tranquillo e fiducioso nonostante la sua natura sospettosa, si fece trascinare totalmente inerte nella stanza oscura di una baracca, dove fu legato, affinché i due figuri si potessero allontanare senza temere una sua fuga, che in verità neanche fu tentata. Personalmente presumo che se qualcuno si trovasse in una situazione analoga, di certo troverebbe alquanto spaventoso, o quantomeno strano, l’esser legato da due figuri in una stanza oscura; ma per Guglielmo no, per lui non c’era niente di eccessivamente anomalo o di allarmante, neanche il cupo ritorno di uno dei due uomini lo scompose, né lo sguardo che i due si scambiarono. L’uomo, immobile ed esitante, si chiese cosa passasse per la testa del povero Guglielmo, se si stava chiedendo il perché di tutto questo, se avesse qualche minimo dubbio sulla sua sorte, l’uomo avrebbe voluto leggergli nella testa e vedere i suoi ultimi pensieri, ma esso, non essendo particolarmente istruito, non sapeva che il massimo che avrebbe potuto leggere nella testa di Guglielmo era “………………………………………..”, poiché un cervo non riesce ad articolare alcun tipo pensiero. Fu così che terminò la vita del povero Guglielmo, ma non il suo contributo alla nascita di un nuovo mondo, egli infatti era lì, in una delle molteplici tappe che detterò vita al nostro nuovo mondo, il 23 Ottobre 2018 a Strasburgo, Guglielmo, dall’alto della mano di uomo incravattato che indossava scarpe di pelle, imprimeva sui carteggi della vecchia egemonia un simbolo, un simbolo a forma di scarpa n. 43.
G. I. Udeo