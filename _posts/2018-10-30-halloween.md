---
layout: post
title:  "La notte di Halloween"
author: "gesucca"
display: 3
---

Era la sera del 31 Ottobre. Per il povero Sernesio, quella poteva essere la sua ultima occasione. Era molto agitato. e fissava la sua immagine riflessa nello specchio, ripetendo le sue affermazioni.

*«Non perderò mai di vista l’orizzonte, ma guarderò dove metto i piedi.»*

Vide una lacrima di rabbia scendere sulla sua guancia. Non avrebbe permesso al mondo di sconfiggerlo di nuovo.

*«Preferirò l'azione all'esitazione, soffermandomi quando necessario.»*

Un'accesa determinazione lo pervase.

*«Userò il mio istinto come un consigliere, soppesando i suoi avvisi.»*

Non avrebbe più fallito. **Mai più.**

*«Acuirò il più possibile la mia percezione della realtà.»*

*«Userò con giudizio tempo ed energie.»*

*«Combatterò solo le battaglie che posso vincere.»*

*«Giudicherò severamente i miei errori, ma sarò indulgente nel perdonarli.»*

*«Considererò gli altri per quello che dimostrano di essere.»*

*«Dispenserò gentilezza e cortesia, ma impiegherò fermezza nel fare i miei interessi.»*

*«La verità sarà la mia bandiera, la menzogna il mio pugnale.»*

Sernesio concesse un ultimo sguardo alla sua figura riflessa. Si sentiva pronto.

Aveva passato un anno intero ad allenarsi duramente; giorni e notti a studiare tattiche e sotterfugi, a provare maschere e costumi, a bilanciare la credibilità e l'adeguatezza della minaccia. Non si sarebbe risparmiato: il falimento non era contemplabile. 

Il prezioso bottino che si nascondeva nelle case del vicinato, questa volta sarebbe stato **tutto suo**.

Sernesio indossò la sua maschera, carico come non mai.

Il grido di battaglia ardeva già nella sua mente: **dolcetto, o scherzetto?**