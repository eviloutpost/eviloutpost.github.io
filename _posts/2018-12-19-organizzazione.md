---
layout: post
title:  "Cronache del Male - Vol.3"
author: "aarde"
display: 5
---
Ulrico non ne poteva più: lui e Pancrazia stavano girovagando per quel maledetto negozio da almeno tre ore. La ragazza era euforica, ma il povero Ulrico aveva passato l'ultima mezz'ora a immaginare modi per togliersi la vita. 

«Oddio, *questa* è perfetto...!» cinguettò Pancrazia, richiamando l'attenzione del suo compagno. 

«Si, tesoro, *quella* è perfetto», gemette Ulrico, sull'orlo di una crisi. «Come quella di prima, e quella prima ancora... in nome del Cristo, possiamo scegliere e andarcene?»

Una voce sgradevole si intromise: «Non parlare così alla mia *bambina!* Scegliere le bomboniere è *FON-DA-MEN-TA-LE!*» 

Ulrico roteò gli occhi, e sussurrò alla futura suocera una sequela di suggerimenti, fra cui un simpatico utilizzo di quelle dannate bomboniere. Sì, *futura suocera*: quel già orribile mostro stava per raggiungere la sua forma finale. Ulrico rabbrividiva ogni volta che cu pensava, ma in fondo era contento; era innamorato, non vedeva l'ora di convolare a nozze con la sua amata Pancrazia - non fosse altro che per strapparla dalle grinfie maledette di quella becera di sua madre, che come nel migliore dei cliché, non lo sopportava. 

Con la coda dell'occhio Ulrico vide materializzarsi una borsetta; si abbassò in tempo per evitare il colpo, ma sapeva che non avrebbe potuto salvarsi dalla ramanzina sul *come-comportarsi-che-sua-figlia-era-una-signorina-per-bene-e-lui-non-la-meritava*. 

Dovette intervenire Pancrazia per salvarlo dalle ire della madre.

«Mamma, lascialo in pace!», sbottò alla vecchia con rozza decisione.

«Amore, manca solo da scegliere gli inviti e poi abbiamo finito, mi aiuti?» chiese poi ad Ulrico, tutta occhioni e ciglia.

<!-- riletto fino a qui -->

Il pover'uomo acconsentì. In fondo era contento che la sua fidanzata fosse felice, un po' meno per l'aver quell'impiastro sempre dietro, ma per la sua Pancrazia avrebbe sopportato e poi dopo il matrimonio si sarebbero trasferiti in un'altra città dell'Impero. Ulrico aveva infatti deciso, col sostegno di Pancrazia e Clarabella - che fortunatamente andava molto d'accordo con la fidanzata del padre -, di accettare un avanzamento di carriera, che però lo avrebbe costretto a trasferirsi. Questi pensieri gli diedero la spinta per riprendersi dallo stato di disperata seccatura in cui si trovava ed acconsentì ad aiutare la sua amata nella scelta degli inviti.

Dopo la fatidica scelta, costata ulteriori due ore di fatica e tempo, i tre si appropinquarono alla cassa.

All'improvviso, proprio quando il commesso stava per battere lo scontrino alla cassa si sentì aleggiare nell'aria un suono. Era un suono strano, come una litania. Sembravano delle parole a caso, totalmente inventate.

*... wewé wewé wewé wewé guagliò! Bellu st'orologgioh!* 

Ulrico tese l'orecchio, ma le parole erano ancora troppo basse, si affacciò alla porta, la litania parve aumentare di volume e si congelò sul posto: quel richiamo voleva dire solo una cosa... e la cosa non gli piaque per niente.

Pancrazia si stava già esibendo in una ammirevole sequela di maledizioni e bestemmie, più sveglia di Ulrico, aveva già capito cosa sarebbe successo di li a poco, mentre il mostr... La best... La suocera stava già dando prova della sua antipatia con i suoi *TE-L-AVEVO-DETTO-DI-NON-ANDARE-OGGI*.

Era il giorno delle leggi al rovescio. 

Il cassiere, memore di innumerevoli giorni come quello sfilò da sotto al bancone un fucile a pompa e lo puntò contro Ulrico, «Vi lascio tutto prenotato. Venite domani a pagarlo.» Disse lapidario.

Ulrico, preso alla sprovvista, si ridestò dai suoi pensieri. Stava infatti già pensando che tutto ciò che avevano scelto avrebbero dovuto rubarlo, ma il cassiere lo aveva anticipato. Non gli restava che agguantare Pancrazia e scappare dal negozio.

«Ulrico!! Mia mamma! L'hai mollata lì!» si impuntò Pancrazia.

«*Mai una gioia eh?*» Si chiese Ulrico a mezza voce, ovviamente aveva lasciato indietro il Mostro di proposito «Oddio Pancrazia! Andiamo a recuperarla!» fece lui con evidente sarcasmo.

Pancrazia rise sotto ai baffi: non aveva alcuna intenzione di andare a recuperare sua madre, era sicura che se la sarebbe cavata egregiamente.

Si fermarono nel parcheggio e presero la prima auto che trovarono, Pancrazia era abilissima a scassinarle e metterle in moto, quindi partirono alla volta di casa di Ulrico. 

Dopo un breve viaggio costellato da imprecazioni, bestemmie e folli corse, arrivarono a casa di Ulrico sani e salvi.

Stavano salendo le scale quando notarono tutte le porte del palazzo scassinate, segno che qualcuno si era fin troppo approfittato di quella giornata. Schizzarono su per le rampe che gli rimanevano e accorsero al pianerottolo di casa.

Trovarono la porta socchiusa, evidentemente aperta con la forza: Ulrico a quel punto cominciò a sudare freddo, aveva paura per sua figlia.
Entrarono in punta di piedi con Pancrazia già pronta ad attaccare, non si sa dove aveva raccattato una pistola e adesso stava facendo cenno ad Ulrico di apprestarsi a starle dietro, mentre a passi felpati raggiungeva la cucina, da dove proveniva l'unica illuminazione della casa.

Si mise al lato della porta e, come nei migliori film polizieschi, si portò un indice alla bocca, segnlando ad Ulrico di fare silenzio.

Balzò con grazia mentre apriva la porta con un calcio, pistola spiegata e gridò a pieni polmoni «MANI IN ALTO! SONO ARMATA! MOLLA LA RAGAZZA E NESSUNO SI FARA' MALE!».

Pancrazia atterrò nel mezzo della stanza, Ulrico era rimasto imbambolato a guardare la sua fidanzata, bocca aperta ed occhi a cuore compresi. Si risvegliò quando la donna abbozzò una bestemmia di stupore: Clarabella era appollaiata sul bancone della cucina con un badile in mano, pronta ad attaccare, mentre un tizio enorme era steso per terra.

«Shhhhh! Zitti che sennò si sveglia!» li ammonì la ragazza brandendo il badile contro di loro «Gli ho dato una bella tonfata nel capo, ora che si fa?» aggiunse poi tenendo sotto tiro di pala il tizio per terra.

«... Ma... Ma dove diamine hai trovato un badile?!» esclamò Ulrico a metà tra lo stupito, lo spaventato e l'ammirato.

«In camera mia, ovvio» rispose pratica Clarabella. Ulrico e Pancrazia si guardarono: doveva esserci qualcosa di sbagliato in quella quindicenne (?diciottenne? che età si mette?), ma erano così sbalorditi da quella risposta che Ulrico non riuscì a formulare nient'altro che un tentennante «ehm.. Si. Ok... Ma perché mai dovresti avere un *badile* in camera tua?».

Clarabella sospirò sconfitta: abitavano nell'Impero da anni ormai, avevano già provato sulla loro pelle più e più volte le leggi bizzarre dell'Imperatore, possibile che suo padre non riuscisse a pensare aldilà del suo naso?

«Forse perché in questo *meraviglioso paese all'avanguardia* ci sono i "Giorni delle Leggi al Contrario"? Non ti pare?» sputò con stizza «E' ovvio che se c'è l'obbligo di andare a rubare nelle case o di ammazzare qualcuno non vanno dal Signor Fiascazzi del piano quarto, ma vengono qua, dove ci sono io che sono una ragazza, no?» continuò, sempre con stizza, riferendosi al condomino del quarto piano, un omone di circa due metri per quattro.

Ulrico si riscosse, era ammaliato dallo gnegnero che dismostrava sempre sua figlia: sicuramente non aveva ripreso da lui. Ne fu grato. 

«Oh tesoro...!» prese parola Pancrazia, Ulrico non si era accorto che la donna era sparita nel ripostiglio ed adesso stava tornando con una scopa in mano «Su, Ulrico, prendi il badile di Clarabella, che dobbiamo far rotolare 'sto coso fuori di casa!» Ordinò, quindi.

Ulrico prese il badile dalle mani di Clarabella, la quale ammonì il padre con un minaccioso «trattamelo bene eh?!» riferito al suddetto badile e cominciò, non senza una certa fatica, a far rotolare quell'energumero fuori dalla porta di casa. Arrivati al pianerottolo sentirono una voce conosciuta provenire dal pian terreno, una *simpatica* megera stava maledicendo Ulrico e la figlia per averla lasciata al negozio. 

Già immaginandosi l'infinita ramanzina che li aspettava, si guardarono e con un ghigno malvagio spinsero il tizio giù dalle scale.

Cominciò a rotolare ed Ulrico si stupì di quanta velocità stesse prendendo, quando un urlo disumano si levò dalla tromba delle scale.

«AAAAAH MALEDETTI!» Urlò la suocera di Ulrico.

«SRTIKE!» esultarono Pancrazia ed Ulrico battendosi il cinque: il mostr... La scimm... La zocc... La suocera era stata momentaneamente abbattuta.