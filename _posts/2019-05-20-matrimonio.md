---
layout: post
title:  "Cronache del Male - Vol.4"
author: "aarde"
display: 5
---
Finalmente era arrivato: dopo mesi e mesi di organizzazione ai limiti della follia, il gran giorno era finalmente arrivato.
Ulrico avrebbe potuto portare la sua adorata Pancrazia in viaggio di nozze, lontana dal Mostro per qualche settimana e successivamente per sempre, quando avrebbe iniziato il suo nuovo lavoro dall'altro capo dell'Impero. 

La cerimonia, come il successivo banchetto, si era svolta nel migliore dei modi, il Mostro se ne era stato buono buono in un angolo, controllato a vista e minacce da Clarabella.

«Tesooooooooroooo...» cinguettò una voce, risvegliando Ulrico dal dormiveglia in cui era caduto. Si girò verso la voce della sua Pancrazia e quasi cadde dal letto: sua moglie era praticamente nuda, pronta per la loro prima notte di nozze.

Ulrico si stava esibendo in una faccia eccitata degna del più demenziale sketch fantozziano, quando sentì bussare alla porta, infastidito andò ad aprire, mentre la sua dolce metà andava a nascondersi in bagno imbarazzata.
Quando aprì la porta si trovò davanti un tizio losco, capelli lunghi e barbetta, di età compresa tra i venti e i trent'anni e Ulrico subitò si infastidì: cosa cavolo voleva adesso il cameriere dell'albergo?! 
Stava per aprire bocca e mandarlo via in malo modo quando Pancrazia uscì dal bagno e squittì «... Imperatore!» facendo una graziosa riverenza. 

Ad Ulrico per poco non cadde la mandibola per terra, tanto era stupito, si riprese in un tempo, per lui, record e fece anche lui una maldestra riverenza in segno di saluto. 

Una volta ripresosi dallo stupore Ulrico si rese conto di essere ancora infastidito da quell'inaspettata presenza e cominciò a chiedersi che cosa volesse da loro l'Imperatore a quell'ora della notte.
«Ehm... UHM...» si schiarì quindi la voce Ulrico, prendendo coraggio e rivolgendosi all'Imperatore, «Prego, Si accomodi, non vorrei essere irrispettoso, ma... *EHM*... » si sforzò di essere educato «a cosa... *uhm*... *diavolo* devo la Sua... Imperiale Presenza?». 

L'Imperatore, che fino ad allora non aveva aperto bocca, si spostò dalla porta e con un passo felino entrò nella stanza, si guardò intorno ed Ulrico non potè fare a meno di notare che era *davvero* giovane per essere Imperatore e che era *davvero* inquietante con quella barbetta ed i capelli lunghi semi-nascosti dal cappuccio di una felpa nera. Ulrico si rese poi conto che l'Inquietante Figuro si stava guardando intorno canticchiando una strana litania «Sta'avvedi ora ci maledice pure!» sussurrò Ulrico sottovoce, richiamando l'attenzione dell'Imperatore.

«Oh! No, no, che maledizione! Stavo solo canticchiando l'Inno Imperiale! Non sono vestito adatto per le maledizioni, non ho nemmeno il mantello!» rispose semplicemente l'Imperatore, sorridendo ampiamente. 

Ecco, adesso che sorrideva in maniera affabile era *ancora* più inquietante, notò Ulrico, con una certa inquietudine.

L'Inquietante Imperiale Figuro, come lo rinominò Ulrico nella sua testa, continuava ad aggirarsi per la camera, osservando e canticchiando, Pancrazia, come il suo neo-marito, era allibita, ma si fece coraggio e chiese di nuovo all'Imperatore il motivo di quella visita inaspettata.

«Eh?» Si riscosse l'Imperatore «Ah! Si, giusto! Allora, siete novelli sposi no? Quindi tu» disse indicando Ulrico «Fuori, che conosci la legge, la prima notte va di diritto all'Imperatore!» esclamò tutto contento.

Ulrico e Pancrazia eruppero simultaneamente in un'enorme bestemmia, il primo era incredulo, "davvero esisteva una legge simile? doveva essere uno scherzo!" pensava, mentre la seconda, resasi conto della veridicità delle parole dell'Imperatore, si apprestò mogia mogia a raccattare le carabattole du Ulrico per poi mandarlo a dormire da qualche altra parte.

«Su, su Ulrichino mio, non ti perdere d'animo, vedrai sarà velocissimo.. *ehm* Vedrai che tra un paio d'ore potrai tornare...» sussurrava Pancrazia al povero Ulrico, ormai rassegnato.

Con Ulrico ormai scomparso dietro alla porta Pancrazia girò su se stessa alla ricerca dell'Imperatore, che adesso stava inquietantemente curiosando nelle cianfrusaglie dei neo-coniugi, continuando a canticchiare la strana litania. Pancrazia con mestizia si diresse verso il letto e richiamò l'attenzione dell'Imperatore: se ormai era obbligata passare la sua notte di nozze con quel tizio, beh che fosse una cosa cosa veloce!
«... Signor Imperatore..?»


