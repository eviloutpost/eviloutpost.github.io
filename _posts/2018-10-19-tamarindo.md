---
layout: post
title:  "Cronache del Male - Volume I"
author: "aarde"
---

*<<Ihuuuuu!>>*

*<<Aaaaaargh!>>*

*<<Hazzaiaiaieiaaaa!!>>*

Ulrico cadde dal letto e si rialzò forte dell’urlo *<<’io porco! checcazzosuccede?!>>* le urla nella stanza adiacente – si rese conto poi essere il bagno – che lo avevo svegliato continuarono imperterrite.

*<<Chi è là?!>>* chiese l’uomo spalancando la porta della sua camera.

*<<Sono io, babbo!* – Scatung! Clang! – *Mapporc…!>>* rispose una voce rabbiosa. 

L’uomo si rese conto che aldilà della porta c’era semplicemente sua figlia Clarabella, che probabilmente era appena rientrata da ballare e si era appropinquata a fare una doccia. Si rilassò e tornando verso la camera chiese alla figlia se andasse tutto bene. 

*<<No! E’ di nuovo quel giorno del mese!>>* rispose lei piccata, Ulrico si bloccò nel passo, non era possibile, non di nuovo *QUEL* periodo del mese! Non era pronto a riaffrontare ancora *quei* giorni. 

Preso da un momento di puro spirito di conservazione, sapendo bene come la figlia diventava in quel periodo, chiese cauto *<<Ehm… Ti serve qualcosa? Vuoi che vada a comprarti qualcosa?>>* 

Clarabella rispose che no, non le serviva nulla in quel momento e che il padre sarebbe potuto tornare a dormire.

Tuttavia uno scocciato *<<mi tocca pure ripulire ‘sto schifo appiccicoso..* – SCABONG! - *Mapporchidd..>>* bofonchiato dalla figlia seguì il padre fino in camera che, terrorizzato all’idea di urtare ulteriormente  la ragazza, camminava in punta di piedi e decise così che la mattina dopo, se avesse voluto passarla indenne, si sarebbe finto morto.

Rigirandosi nel letto, ormai impossibilitato a riprendere sonno, Ulrico pensò a quale terribile invenzione fossero *quei* giorni.

Pensò, inoltre, a che gran fatica fosse avere una figlia femmina con un caratteraccio come quello della sua Clarabella.

Stava già albeggiando quando riprese sonno, ma il suo riposo era destinato a durare ben poco. 

Infatti vide la porta del bagno spalancarsi e Clarabella uscire completamente avvolta da asciugamani ed accappatoio, tanto da riuscire a malapena a distinguerne le gambe e la faccia, Ulrico, di fatto, nella fioca luce del corridoio non riuscì a distinguere le fattezze di sua figlia, ma non appena la stessa si avvicinò alla camera, vide che c’era qualquadra che non cosava. 

*<<Oddio! Ma ti sei fatta la lampada?!>>* esclamò lui.

Clarabella, che stava per esplodere di rabbia, rispose tra i denti con tutta la poca calma che ancora aveva. 

*<<Ti ho detto prima che E'-QUEL-GIORNO!>>*

*<<Ah. Ma gli altri mesi non diventavi marrone! Non dirmi che è un nuovo sintomo, ti prego!>>* asserì spaventato Ulrico.

Clarabella sospirò, sconfitta, perché evidentemente suo padre era duro di comprendonio *<<Non i miei-quei-giorni! E’ il terzo martedì dispari del mese! Oggi esce tamarindo dal rubinetto!>>*

*<<Oh!* - Esclamò sorridendo Ulrico - *menomale! Avevo pensato al peggio! Vado a fare spesa, allora, sicura non ti serva qualcosa?>>* chiese quindi lui.

*<<No, grazie babbo, sono a posto così, è già giorno, presto tornerà l'acqua e potrò lavarmi>>* rispose Clarabella, ormai non più arrabbiata.

*<<Allora, vado! Ciao! A dopo!>>* Gridò Ulrico chiudendosi la porta dietro di se.

*<<Feeeeeeeermoooo!!! Dove vai con entrambe le scarpe ai piedi?! Ma non ti ricordi che oggi è il primo mercoledì dopo il plenilunio?* - Gridò a sua volta Clarabella correndo dietro al padre che era ancora sul pianerottolo - *Oggi devi camminare tutto il giorno su una gamba sola tenendo l'altra scarpa in mano!>>*

Ulrico si sbatté la mano sulla fronte, realizzando che la figlia aveva ragione e mesto si tolse la scarpa sinistra, prepanadosi ad una intera giornata di saltelli sul piede destro.

*<<Accidenti a me e a quando ho deciso di trasferirmi nell'Impero del Male! "Non ti annoierai mai", dicevano, "E' uno spasso", dicevano, "il tenore di vita è altissimo" dicevano...>>* Cominciò così a bofonchiare Ulrico, già pensando a quale nuova bizzarra legge sarebbe stata varata in futuro nell'Impero.