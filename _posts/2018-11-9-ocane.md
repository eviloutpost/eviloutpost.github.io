---
layout: post
title:  "Il Cane"
author: "gesucca"
display: 5
---
«Ripeti quello che ti ho detto, Lucilla.»

La bambina che la saggia Epredia aveva di fronte scosse appena la testa, tremando di paura.

La bacchetta sferzó l’aria, finendo per schioccare sulla già martoriata mano della povera bimba. Epredia si sentì stritolare un altro po’ dal peso dell’ennesima cattiva azione che aveva appena compiuto, ma non permise alla sua dura maschera di determinazione di scalfirsi.

*A mostrare la giusta via senza imporla...*

Come era stato fatto a lei, e a sua madre prima di lei, sua figlia doveva essere educata con tutta la durezza necessaria.

*«Ripeti*, Lucilla.»

La bambina pronunciò timidamente quanto doveva, in preda al terrore di cosa sarebbe successo se si fosse rifiutata.

«Molto bene», la incoraggiò sua madre.

Lo sguardo che la piccola Lucilla le scoccò fece sentire Epredia un vero e proprio mostro. Ma era inutile agonizzarci sopra: sapeva che quello che stava facendo era giusto, che Il Male&trade; che le toccava ad infliggere a sua figlia era, in realtà, a fin di bene.

«Adesso riproviamo» fece a sua figlia, la voce impassibile, lo sguardo inflessibile.

»Dimmi, Lucilla: *se Ocane ha un cane, di chi è il cane?*»
​